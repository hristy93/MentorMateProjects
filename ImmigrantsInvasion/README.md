# Immigrants Invasion

## Описание на задачата

Реализирайте структура от класове, която да представлява движението на имигранти по различните градове и държави. 

Един имигрант има следните характеристики: 

* Паспорт
* Начална сума пари в евро
* Град, в които се намира в момента
* Държава, в които се намира в момента
* Списък от роднини, които също са имигранти
* Списък от оръжия с които разполага.

Данните за 1 оръжие са следните: 
	
* Вид (*пистолет, бомба, автомат*)
* Цена на черния пазар в евро
* Брой патрони (*пистолет* - 10, *автомат* - 30)

Имигрантите биват:
	
* *Нормални имигранти* – те задължително имат паспорт, не притежават оръжие и имат до 10 роднини.
* *Радикални имигранти* – не винаги носят паспорт, имат неограничен брой роднини (може и да нямат), и имат максимум до 5 оръжия в себе си, но без бомби.
* *Имигранти-екстремисти* – не притежават паспорт, имат неограничен брой роднини (може и да нямат) и може да притежават неограничен брой оръжия в себе си от всякакъв тип.

Всеки имигрант може да изпълнява следните действия:
	
* Да имигрира в друг град на произволен принцип от списъка с всички градове в държавата. Тогава всички неговите роднини имигрират също, съответно и техните роднини и т.н. 
* Да си купи определено оръжие, като ако няма достатъчно пари възниква изключителна ситуация и имигранта умира от яд, и бива премахнат от списъка с имигранти в държавата.
* Ако е *радикален*, да започне да стреля с всичките си оръжия. Стрелянето е операция характерна за всяко оръжие, която изкарва подходящо съобщение и връща броя на изстреляните патрони. На произволен принцип да се генерира брой жертви до *10-70%* от изстреляните патрони. Толкова на брой хора да се махнат като жители на града.
* Ако е *екстремист*, да взриви бомба. Тогава в програмата възниква изключителна ситуация, изкарва се подходящо съобщение и целия град се премахва от списъка с градове на дадена държава.

В приложението имаме и полицейски служители. Всеки от тях има следните данни: 

* Име
* Град, в който работи
* Държава, в който работи

Полицейските служители биват:

* Полицаи – те залавят около *50%* от нелегалните имигранти (*радикални* и *екстремисти*). Не могат да залавят обаче имигранти, които носят бомба в себе си. Те проверят всички имигранти, независимo от типа им и дали имат паспорт.
* Спец-части  –  залавят около *90%* от нелегалните имигранти, каквито и да са те. Те проверяват само имигрантите, които са *радикални* и *екстремисти*.

Градовете имат следните характеристики:
	
* Име
* Списък с полицейски служители
* Брой жители (което включва всички, които населяват определен град)
* Списък с имигранти

Държавите има следните характеристики:

* Име
* Списък с градове в тази държава

Паспортът на имигранта съдържа следната информация: 

* Име;
* Години
* Държава
* Град по рождение

Във всеки  град има определен брой жители и имигранти, като няма градове без жители. В дадена държава и определен неин град могат да навлизат имигранти, като за всеки имигрант, който иска да влезе се зачислява на произволен принцип полицейски служител, който го проверя. Ако имигрантът е нормален, той се пропуска и се добавя към списъка с имигранти в съответния град. Ако не е (т.е. е радикален или екстремист) и ако няма паспорт, съответния полицейски служител от града (определен на произволен принцип) с определената за него вероятност го залавя и се изкарва съобщение. В този случай имигрантът не влиза в града.

Да се реализира демо, което:

1. Създава държава с 5 града в нея.  Нека на произволен принцип да се зададат броя жители, да се генерират на произволен принцип и полицейски служители, които да се разпределят по равно в градовете.
2. Създава 100 имигранта, като на произволен принцип трябва да бъдат нормални, екстремисти или радикални. Вероятността да се създаде радикалист трябва да е *25%*, екстремист – *35%* , а нормален имигрант – *40%*. Да им се зададат произволни имена и произволна сума пари в евро, както и паспорт където е възможно. Радикалните имигранти трябва да имат *35%* шанс да имат паспорт. Нека всеки да има по 2 роднини от останалите имигранти зачислен на произволен принцип. 
3. Да се създадат 200 оръжия на произволен принцип. Нека всеки имигрант да пробва да купи произволни 5 от тях, като ако 1 оръжие е продадено, не се продава пак.
4. Нека всички имигранти на произволен принцип да имигрират в някой град. Когато имигрант мигрира на произволен принцип се зачислява полицейски служител, който проверява паспорта му.
5. Да се изведе за всеки имигрант, града в който пребивава в момента, дали притежава паспорт, пари и оръжия.
